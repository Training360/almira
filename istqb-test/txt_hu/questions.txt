Q. 1: Mi a legfontosabb jellemzője a specifikáció alapú tesztelési technikáknak?

A. A teszteket a szoftver felépítéséről nyerhető információk alapján állítják össze.
B. A teszteket formális vagy informális modellek alapján állítják össze, ahol a modellek a szoftver, vagy annak komponensei által megoldandó problémákat írják le.
C. A teszteket a tesztelő képességei és tapasztalata alapján állítják össze.
D. A teszteket a rendszer vagy annak komponensei szerkezeti elemeinek lefedettségi foka alapján állítják össze.

Q. 2: Egy kimerítő teszt készlet az alábbiakat foglalná magába:

A. A beviteli értékek és az előfeltételek összes kombinációját.
B. A beviteli értékek és a kimeneti értékek összes kombinációját.
C. A beviteli értékek és az előfeltételek összes párosítását.
D. Az összes állapotot és állapot átmenetet.

Q. 3: A tesztelésre vonatkozó alábbi állítások közül melyik igaz?

A. A tesztelést az életciklusban a lehető legkorábban kell elkezdeni.
B. A tesztelést a kód megírása után kell kezdeni, így már van egy rendszerünk, amivel dolgozni tudunk.
C. A tesztelést leginkább gazdaságosan az életciklus utolsó szakaszában végezhetjük.
D. Tesztelést csak független tesztcsapat végezhet.

Q. 4: Olyan teszteljárás esetén, amely ügyfél adatok módosításait ellenőrzi az adatbázisban, az alábbiak közül melyik két lépés lenne a legkevésbé fontos, ha nincs időnk arra, hogy az összes lépést elvégezzük?

1 Nyissuk meg az adatbázist és ellenőrizzük le az ügyfél meglétét.
2 Változtassuk meg az ügyfél párkapcsolati állapotát egyedülállóról házasra.
3 Változtassuk meg az ügyfél lakcímében az utcanevet Köves utcáról Kavics utcára.
4 Változtassuk meg az ügyfél hitelkeretét 300 eFt-ról 500 eFt-ra.
5 Cseréljük az ügyfél keresztnevét pontosan ugyanarra a keresztnévre.
6 Zárjuk le az ügyfél rekordot és zárjuk le az adatbázist.

A. 1 és 4 tesztek
B. 2 és 3 tesztek
C. 5 és 6 tesztek
D. 3 és 5 tesztek

Q. 5: Nézzük meg a következő termék vagy projekt kockázat listákat:

I   A díjak hibás számítása megrövidítheti a szervezetet.
II  Előfordulhat, hogy egy szállító késve szállít le egy rendszerkomponenst.
III Egy hiba lehetővé teheti hackerek számára, hogy adminisztratív jogokat szerezzenek.
IV A rendszerben alkalmazott új technológia esetén előfordulhat, hogy hiányos a tudásunk.
V  Egy hiba prioritizálási folyamat túlterhelheti a fejlesztési csapatot.

A következő állítások közül melyik igaz?

A. I elsődlegesen termék kockázat, amíg II, III, IV és V elsődlegesen projekt kockázatok.
B. II és V elsődlegesen termék kockázatok, amíg I, III és V elsődlegesen projekt kockázatok.
C. I és III elsődlegesen termék kockázatok, amíg II, IV és V elsődlegesen projekt kockázatok.
D. III és V elsődlegesen termék kockázatok, amíg I, II és IV elsődlegesen projekt kockázatok.

Q. 6: Vizsgálja meg az alábbi, a regressziós tesztekre vonatkozó állításokat:

I   Jól felhasználhatóan automatizálhatóak, amennyiben jól lettek megtervezve.
II  Ugyanazok, mint a megerősítési tesztek (újra tesztelés).
III Arra szolgálnak, hogy a változtatással járó kockázatokat csökkentsék, amelyek hátrányosan érinthetik a rendszer egyéb részeit.
IV Csak akkor hatékonyak, ha automatizálva vannak.

Az állítások közül melyik pár igaz?

A. I és II
B. I és III
C. II és III
D. II és IV

Q. 7: A következők közül melyek alkalmasak arra, hogy felmérjük a lefedettséget szerkezet-alapú (fehér doboz) teszt technikák számára?

V Döntési kimenetek vizsgálata.
W Partíciók vizsgálata.
X Határértékek vizsgálata.
Y Feltételek, vagy többszörös feltételek vizsgálata.
Z Utasítások vizsgálata.

A. V, W vagy Y
B. W, X vagy Y
C. V, Y vagy Z
D. W, X vagy Z

Q. 8: Nézze át egy incidens jelentés alábbi részletét:

1. Berakok egy tételt a vásárlókosárba.
2. Berakok egy másik tételt (eltérő tétel) a vásárlókosárba.
3. Kiveszem az első tételt a vásárlókosárból, de bent hagyom a második tételt.
4. Rákattintok a Fizetés gombra.
5. Azt várom, hogy a rendszer felhozza az első fizetési képernyőt. Helyette egy felbukkanó hibaüzenetet kapok: "Nincs tétel a vásárlókosárban. Kattintson az OK-ra a vásárlás folytatásához."
6. Rákattintok az OK-ra.
7. Azt várom, hogy a rendszer visszatér a főablakba, lehetővé téve számomra további tételek hozzáadását és kivételét a vásárlókosárban. Ezzel szemben a böngésző leáll.
8. Az 5. és 7. lépésben leírt hiba három próbálkozás során mindegyikben előfordult, amikor az 1,2,3,4 és 6. lépéseket hajtottam végre.

Feltételezve, hogy nincs további leíró információ a jelentésben, a jó incidens jelentés alábbi fontos szempontjai közül melyik hiányzik ebből az incidens jelentésből?

A. A hiba reprodukálását szolgáló lépések.
B. Az összefoglalás.
C. Az eseti előfordulás ellenőrzése.
D. Tárgyilagos hangvétel használata.

Q. 9: A következők közül melyik az előnye és melyik a kockázata a tesztelés támogatásra használt eszközöknek?

1 Túlságosan megbízunk az eszközben.
2 Nagyobb konzisztencia és megismételhetőség.
3 Tárgyilagos értékelés.
4 Irreális elvárások.
5 Az eszköz által generált tesztkészlet karbantartására szánt munkamennyiség alulbecslése.
6 A tesztekről vagy a tesztelésről kapott információk egyszerű hozzáférhetősége.
7 A monoton munka mennyisége csökken.

A. Előnyök: 3, 4, 6 és 7. Kockázatok: 1, 2 és 5
B. Előnyök: 1, 2, 3 és 7, Kockázatok: 4, 5 és 6
C. Előnyök: 2, 3, 6 és 7. Kockázatok: 1, 4 és 5
D. Előnyök: 2, 3, 5 és 6. Kockázatok: 1, 4 és 7

Q. 10: Az alábbiak közül melyik segíti elő a tárgyilagos tesztelést?

A. Egység tesztelés.
B. Rendszer tesztelés.
C. Független tesztelés.
D. Destruktív tesztelés.

Q. 11: A specifikációk felülvizsgálatával kapcsolatosan az alábbi állítások közül melyik igaz?

A. A felülvizsgálat általánosságban nem költséghatékony, mert a megbeszélések időigényesek és előkészítést, valamint utánkövetést igényelnek.
B. A felülvizsgálat esetén nincs szükség felkészülésre vagy utánkövetésre.
C. A felülvizsgálatokat a szerzőnek kell irányítania.
D. A felülvizsgálatok a rendszer költséghatékony korai statikus tesztelései.

Q. 12: Tekintse a tesztfolyamat tevékenységeinek alábbi listáját:

I Elemzés és tervezés.
II Teszt lezárási tevékenységek.
III A kilépési feltételek és a jelentés értékelése.
IV Tervezés és kontroll.
V Megvalósítás és kivitelezés.

A következők közül melyik helyezi ezeket a korrekt logikai sorrendjükbe?

A. I, II, III, IV és V
B. IV, I, V, III és II.
C. IV, I, V, II és III.
D. I, IV, V, III és II.

Q. 13: A teszt célok változnak az egyes projektek között, ezért ezeket a teszt tervben le kell fektetni. A következő teszt célok közül melyik kerülhet konfliktusba a jó tesztelői gondolkodással?

A. A kiszállítás előtt annak bebizonyítása, hogy a rendszer működik.
B. Annyi hiba megtalálása, amennyi csak lehetséges.
C. A termék kockázat összevont szintjének csökkentése.
D. A hibák megelőzése a korai beavatkozáson keresztül.

Q. 14: Mely teszt tevékenységeket támogatják a tesztadat előkészítő eszközök?

A. Teszt menedzsment és kontroll.
B. Tesz specifikáció és tervezés.
C. Teszt kivitelezés és naplózás.
D. Teljesítmény és monitorozás.


Q. 15: Amennyiben turistaosztályon repül, lehetősége van arra, hogy business osztályra átso-rolják, különösen akkor, ha aranykártyája van a légitársaság "frequent flyer" programja keretében. Ha nem rendelkezik aranykártyával, elképzelhető, hogy megtagadják a beszállást, amennyiben a járat tele van és későn jelentkezett be. Ezt a logikát mutatja be az alábbi ábra. Minden "doboz", (azaz tevékenység vagy döntés) meg lett számozva.

![](images/ISTQB15.jpg)

Három tesztet már lefuttatunk:

Teszt 1: Aranykártyával rendelkező személy, akit átsorolnak business osztályra.
Teszt 2: Aranykártyával nem rendelkező személy, aki turistaosztályon marad.
Teszt 3: Olyan személy, akitől megtagadják a beszállást.

Milyen további tesztek szükségesek ahhoz, hogy 100% döntési lefedettséget érjünk el?

A. Aranykártyával rendelkező személy, aki turistaosztályon marad és egy aranykártyával nem rendelkező személy, akit átsorolnak business osztályra.
B. Aranykártyával rendelkező személy és egy aranykártyával nem rendelkező személy, ahol mindkettőjüket átsorolják business osztályra.
C. Aranykártyával rendelkező személy és egy aranykártyával nem rendelkező személy ahol mindkettőjük turistaosztályon marad.
D. Aranykártyával rendelkező személy, akit átsorolnak business osztályra és egy aranykártyával nem rendelkező személy, aki turistaosztályon marad.


Q. 16: Tekintsük a következő eszköztípusokat:

V Teszt menedzsment eszközök
W Statikus elemzési eszközök
X Modellező eszközök
Y Dinamikus elemzési eszközök
Z Teljesítmény tesztelő eszközök

A következő eszköz kombinációk közül melyik az, amelyet a fejlesztők leginkább használnak?

A. W, X és Y
B. V, Y és Z
C. V, W és Z
D. X, Y és Z

Q. 17: Mi a teszt feltétel?

A. Egy bemenet, a várt kimenet, előfeltétel és utófeltétel.
B. Azok a lépések, amelyek megtétele a rendszert egy adott pontra viszik.
C. Valami, ami tesztelhető.
D. A szoftver egy specifikus állapota, amelyet el kell érni, mielőtt a teszt lefuttatható.

Q. 18: A következők közül melyik a legfontosabb különbség a teszt becslés mennyiségi mutatók alapú és a szakértelem alapú megközelítésében?

A. A mennyiségi mutatók alapú megközelítés pontosabb, mint a szakértelem alapú megközelítés.
B. A mennyiségi mutatók alapú megközelítés korábbi adatok alapján végzett számításokat használ, míg a szakértelem alapú megközelítés a csapat tudásán alapul.
C. A mennyiségi mutatók alapú megközelítés felhasználható arra, hogy igazoljon egy, a szakértelem alapú megközelítésen alapuló becslést, de ez fordítva nem igaz.
D. A szakértelem alapú megközelítés hosszabb időt igényel, mint a mennyiségi mutatók alapú megközelítés.

Q. 19: Ha a hőmérséklet 18 fok alá esik, a fűtés bekapcsol. Amikor a hőmérséklet eléri a 21 fokot, a fűtés kikapcsol. Mi a teszt bemeneti értékek minimális készlete, amely az összes érvényes ekvivalencia partíciót lefedi?

A. 15, 19 és 25 fok
B. 17, 18, 20 és 21 fok
C. 18, 20 és 22 fok
D. 16 és 26 fok


Q. 20: Az alábbi, funkcionális tesztelésre vonatkozó állítások közül melyik igaz?

A. A szerkezeti tesztelés fontosabb mint a funkcionális tesztelés, mert ez a kódot célozza meg.
B. A funkcionális tesztelés hasznos az életciklus során és alkalmazható üzleti elemzők, tesztelők, fejlesztők és felhasználók részéről.
C. A funkcionális tesztelés hatékonyabb, mint a statikus tesztelés, mert ilyenkor a rendszert ténylegesen futtatjuk és látjuk, mi történik.
D. Az inspekció a funkcionális tesztelés egy formája.

Q. 21: Mi az ellenőrző (confirmation) tesztelés célja?

A. A felhasználók bizalmának megerősítése, hogy a rendszer meg fog felelni az üzleti igényeiknek.
B. Annak ellenőrzése, hogy egy hibát sikerült megfelelően kijavítani.
C. Annak ellenőrzése, hogy nem kerültek be, vagy nem kerültek elő váratlan eltérések a végrehajtott változtatások következtében.
D. Annak ellenőrzése, hogy egy komponens részletezett logikája megfelel a specifikációjának.

Q. 22: Mely sikerfaktorok szükségesek a jó eszköztámogatáshoz egy szervezeten belül?

A. A legjobb eszköz megszerzése és annak biztosítása, hogy az összes tesztelő használja.
B. A folyamatok adaptálása, hogy illeszkedjenek az eszköz használatához és az eszközhasználat valamint az előnyök monitorozása.
C. Ambiciózus célok kitűzése az eszköz nyújtotta előnyökben és szoros határidők kitűzése ezek elérésére.
D. Más sikeres szervezetek gyakorlatának adoptálása és annak biztosítása, hogy az eszköz használatának kezdeti módjait fenn tudjuk tartani.

Q. 23: Az alábbiak közül melyik írja le legjobban az integrációs tesztelést?

A. A tesztelést azért végezzük, hogy az interfészek, és az integrált komponensek közötti kölcsönhatások hibáit felfedezzük.
B. A tesztelés célja annak igazolása, hogy egy komponens készen áll az integrációra.
C. A tesztelés célja annak igazolása, hogy a tesztkörnyezet integrálható a termékkel.
D. Automatizált szoftver tesztkészletek integrálása a termékkel.

Q. 24: Az ISTQB fogalomszótár (glossary) szerint a debuggolás:

A. Része az alapvető tesztelési folyamatnak.
B. Magába foglalja a meghibásodás okának a javítását.
C. Magába foglalja ismert hibák szándékos bevitelét a rendszerbe.
D. Egy tesztfolyamat lépéseit követi.

Q. 25: A következők közül melyik lehet az alapvető oka egy hibának pénzügyi szoftver esetén, amelyben helytelen kamatráta került kiszámításra?

A. Nem állt rendelkezésre kellő mennyiségű forrás a kiszámított kamatráta kifizetésére.
B. Elégtelen számításokat végeztek a kamatos kamatra.
C. Elégtelen oktatást kaptak a fejlesztők a kamatos kamat kiszámítására vonatkozó szabályokból.
D. Pontatlan kalkulátorokat használtak a várt eredmények kiszámítására.

Q. 26: Tételezzük fel, hogy a postai díjak a következők: Közönséges levél esetén: $0.25 10 gramm súlyig; $0.35 50 gramm súlyig; $0.45 75 gramm súlyig; $0.55 100 gramm súlyig. Mely teszt bemeneti értékeket (grammok) válasszuk ki határérték elemzés során?

A. 0, 9, 19, 49, 50, 74, 75, 99, 100
B. 10, 50, 75, 100, 250, 1000
C. 0, 1, 10, 11, 50, 51, 75, 76, 100, 101
D. 25, 26, 35, 36, 45, 46, 55, 56


Q. 27: Tekintsük a következő döntési táblát egy autókölcsönzés során:

![](images/ISTQB27.jpg)

Ennek a döntési táblának az alapján mi a várt eredmény az alábbi tesztesetek során?

TCI: 26 éves ügyfél üzleti úton, de korábbi szabálytalanságok feljegyezve a jogosítványban.
TC2: 62 éves turista korábbi szabálytalanságok nélkül.

A. TCI: Nem adható ki az autó; TC2: Kiadható az autó, prémium díjszámítás.
B. TCI: Kiadható az autó, prémium díjszámítás; TC2: Kiadható az autó, normál díjszámítás.
C. TCI: Nem adható ki az autó;  TC2: Kiadható az autó, normál díjszámítás.
D. TCI: Kiadható az autó, prémium díjszámítás; TC2: Nem adható ki az autó

Q. 28: Mi a felderítő tesztelés?

A. Az a folyamat, amikor feltételezzük vagy találgatjuk hol fordulhat elő hiba.
B. Szisztematikus megközelítés a bemenet specifikus ekvivalens csoportjainak azonosítására.
C. A tesztelést megbízott mérnök végzi.
D. Egyidejű teszt tervezés, teszt kivitelezés, teszt naplózás és tapasztalatszerzés.

Q. 29: Mit jelent az, ha egy tesztkészlet 90%-os utasítás lefedettséget ért el?

A. 10 közül 9 döntési kimenet lett végrehajtva a tesztkészlet által.
B. 10 közül 9 utasítás lett végrehajtva a tesztkészlet által.
C. 10 közül 9 teszt lett lefuttatva ezen a szoftver készleten.
D. 10 közül 9 követelmény meghatározás helyes a szoftver esetében.

Q. 30: Teszt terv készül speciálisan a tesztelés olyan szintjére, ahol az elsődleges cél a rendszerrel szembeni bizalom megalapozása. Ennek a dokumentumnak mi a valószínűsíthető neve?

A. Mester teszt terv
B. Rendszer teszt terv
C. Elfogadási teszt terv
D. Projekt terv

Q. 31: Követelmény 24.3. Egy "Postai tisztviselő" kiszámítja a levelekre és kiscsomagokra (1 kg súlyig) fizetendő postai díjat. A bemenetek a következők: a tétel típusa (levél, könyv vagy más csomag) és a súly grammokban megadva. A következők közül melyik felel meg a tesztesetben megadott tartalomnak?

A. Teszteljük le a háromféle postázandó tételt és három különböző súlyértéket [Req 24.3].
B. Teszt 1: levél, 10 gramm, postaköltség €0.25. Teszt 2: könyv, 500 gramm, postaköltség €1.00. Teszt 3: csomag, 999 gramm, postaköltség €2.53 [Req 24.3]
C. Teszt 1: levél, 10 gramm Belgiumba irányítva. Teszt 2: könyv 500 gramm USA-ba irányítva. Teszt 3: csomag, 999 gramm Dél-Afrikába irányítva [Req 24.3]
D. Teszt 1: levél 10 gramm, Belgiumba irányítva, postaköltség €0.25. Teszt 2: csomag 999 gramm Dél-Afrikába irányítva, postaköltség €2.53


Q. 32: Mi az alábbiak közül a legjobb megfogalmazása a statikus elemzésnek?

A. Kötegelt programok elemzése.
B. Tesz tervek felülvizsgálata.
C. A program kód vagy más szoftver termékek elemzése.
D. Fekete doboz tesztelés alkalmazása.

Q. 33: Egy projekt esetében a rendszerteszt kivitelezését nyolc hétre tervezzük. Egyheti tesztelés után az egyik tesztelő azt javasolja, hogy a teszt tervben megállapított teszt cél – "a rendszerteszt során annyi hibát kell megtalálni, amennyi csak lehetséges" – jobban megközelíthető, ha a tesztelési erőfeszítéseinket az alábbi tesztelési elvek egyikének megfelelően átirányítjuk. Melyik ez az elv?

A. A kimerítő teszt lehetetlensége.
B. A korai tesztelés fontossága.
C. A hibák hiányából levont téves következtetés elve.
D. A hibák csoportosulásának elve.

Q. 34: Tekintsük a következő tevékenységeket, amelyek kapcsolatban lehetnek a konfiguráció menedzsmenttel:

I   Azonosítsuk és dokumentáljuk egy teszt tétel jellemzőit.
II  Kontrolláljuk egy teszt tétel jellemzőinek változását.
III Ellenőrizzünk egy teszt tételt a változtatás során bevitt hibákra.
IV Rögzítsük és foglaljuk jelentésbe a teszt tételen történt változtatások állapotát.
V  Ellenőrizzük, hogy a teszt tételen végzett változtatások rendbe hozták-e a hibát.

A következő állítások közül melyik igaz?

A. Csak az I. konfiguráció menedzsment feladat.
B. Az összes konfiguráció menedzsment feladat.
C. I., II. és III. konfiguráció menedzsment feladatok.
D. I., II. és IV. konfiguráció menedzsment feladatok.

Q. 35: Tekintsük a következő állapotátmenet diagramot. A diagram alapján melyik alábbi teszteset fedi le az összes érvényes átmenetet?

![](images/ISTQB35.jpg)

A. SS-S1-S2-S4-S1-S3-ES
B. SS-S1-S2-S3-S4-S3-S4-ES
C. SS-S1-S2-S4-S1-S3-S4-S1-S3-ES
D. SS-S1-S4-S2-S1-S3-ES


Q. 36: Egy teszt terv a következő igényeket fogalmazta meg a kilépési feltételek között:

- A rendszert tesztet addig kell folytatni, amíg az összes jelentős termék kockázatot lefedtük a termék kockázatot elemző dokumentumban meghatározott mértékben.
- A rendszert tesztet addig kell folytatni, amíg nem marad egyetlen kötelezően javítandó hiba sem, összevetve a termék kockázatot elemző dokumentumban specifikált jelentős termék kockázattal.
A teszt kivitelezése során a tesztcsapat 430 kötelezően javítandó hibát észlel az kibocsátást megelőzően és az összes kötelezően javítandó hiba javításra kerül. A kibocsátás után az ügyfelek 212 új hibát találnak, amelyek közül egyik sem lett észlelve a tesztelés során. Ez azt jelenti, hogy a fontos hibáknak csak a 67%-át találták meg a kibocsátás előtt, amely arány jóval az iparági átlag alatt van. Az a feladata, hogy találja meg az alapvető okát a nagyszámú meghibásodásnak. Tekintse meg az alábbi magyarázatokat:

I Nem végezték el az összes tesztet, amit a jelentős termék kockázatokra terveztek.
II A szervezetnek irreális elvárásai vannak a hibaszázalékról, amelyet a tesztelés képes megtalálni.
III Egy verzió kontroll probléma azt eredményezte, hogy a szoftver egy olyan verziója lett kibocsátva, amelyet a korábbi tesztelés során használtak.
IV A termék kockázati elemzés nem azonosította az összes, az ügyfél nézőpontjából fontos kockázati elemet.
V A termék kockázati elemzés nem lett frissítve a projekt során, amikor új információk kerültek elő.
A következő állítások közül melyik mutatja, hogy mely magyarázatok a lehetséges alapvető okok?
A. II, III és IV lehetséges magyarázatok, de I és V nem lehetséges.
B. Mind az öt lehetséges magyarázat.
C. I, IV és V lehetséges magyarázatok, de II és III nem lehetséges.
D. III, IV és V lehetséges magyarázatok, de I és II nem lehetséges.

Q. 37: Mi a legfontosabb faktor a felülvizsgálatok sikeres végrehajtásában?

A. Külön írnok a naplózási megbeszélés során.
B. Képzett résztvevők és felülvizsgálat vezetők.
C. A rendelkezésre álló eszközök a felülvizsgálati folyamat támogatására.
D. Egy felülvizsgált teszt terv.

Q. 38: Tekintsük az alábbi állításokat a karbantartási tesztelésre vonatkozóan:

I   Szükséges hozzá mind újratesztelés és regressziós tesztelés, és szükségesek lehetnek további új tesztek.
II  Ez a tesztelés arra szolgál, hogy bemutassa, mennyire egyszerű lesz a rendszer karbantartása.
III Nehéz körülhatárolni, ezért gondos kockázati és hatás analízis szükséges hozzá.
IV Nem szükséges végrehajtani vészhelyzeti bug javítások esetén.

Az alábbi állítások közül melyik igaz?

A. I és III
B. I és IV
C. II és III
D. II és IV

Q. 39: Mely két specifikáció alapú tesztelési technika van egymással a legszorosabb kapcsolatban?

A. Döntési táblák és állapotátmenet tesztelés.
B. Ekvivalencia partícionálás és állapotátmenet tesztelés.
C. Döntési táblák és határérték elemzés.
D. Ekvivalencia partícionálás és határérték elemzés.


Q. 40: Az alábbiak közül melyik előnye a független tesztelésnek?

A. A független tesztelőknek nem kell időt tölteni azzal, hogy a projekt csapattal kommunikálnak
B. A programozóknak nem kell aggódniuk a munkájuk minőségével kapcsolatban és arra koncentrálhatnak, hogy több kódot állítsanak elő.
C. A többiek a projekten nyomást gyakorolhatnak a független tesztelőkre, hogy felgyorsítsák a tesztelést az ütemterv vége felé.
D. A független tesztelők időnként megkérdőjelezik a követelmények, tervek és megvalósítások mögötti feltételezéseket.
